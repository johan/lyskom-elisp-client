<html>
<head>
<title>LysKOM-manual</title>
</head>
<insert file="/lyskom/lyskom-macros">
<body>
<insert name="lyskom2"
	$title="Introduktion till LysKOM"
	$subtitle="Bettans Introduktion till Lysators konferenssystem"
	$icon="elispclient">
	

<h2>Möten</h2>

<p>KOM är uppdelat i ett antal olika möten, som alla behandlar varsitt
ämne. Vissa kan ibland synas onödiga, men alla har fri rätt att skapa
ett möte och då kan sådana komma till. Man bör ju fundera litet innan
man skapar ett nytt möte ändå, på om det finns behov av det.

<p>Vill du se vilka möten som finns trycker du <kbd>l m</kbd> (lista
möten) och sedan return. Då får du upp en lång lista med mötenas
nummer och namn. Är det första gången kommer alla möten att ha en
stjärna framför sig; det betyder att du inte är medlem i det
mötet. Vill du gå med i ett möte trycker du <kbd>m</kbd> (bli medlem i
möte) och mötets namn. Här behöver du inte ange hela mötets namn utan
bara nog mycket av det för att det ska bli unikt, dvs så servern kan
skilja det från de andra mötena.

<p>Ett lämpligt möte att börja med att gå med i kan vara "Presentation
(av nya) möten". (För att gå med i det behöver du bara skriva t ex
"pres möt", då det är nog för att göra namnet unikt. Orden inom
parentes bortser servern ifrån). I detta möte finns helt enkelt en
presentation av varje möte i KOM, med en kort beskrivning av vad
som avhandlas där. Ett lätt sätt att avgöra vilka möten du är
intresserad av att gå med i.

<p>Ett annat mer eller mindre obligatoriskt möte de flesta brukar vara
med i är "Presentation (av nya) medlemmar", där den presentation du
skrev första gången kommer att hamna. Där finns alla andras
presentationer också. Om du vill se någon speciell persons
presentation skriver du <kbd>å p</kbd> (återse presentation) och
personens namn. Om du inte vill läsa igenom alla presentationer första
gången skriver du <kbd>e</kbd> (endast) 0, dvs du vill inte läsa några
inlägg i det mötet just nu. Detta kan du göra i alla möten du inte är
intresserad av att läsa för tillfället.

<p>Mötet "Fritt Forum" kan det också vara bra att vara medlem i redan
från början. Där hamnar t ex alla kommentarer till presentationer (på
Lysators LysKOM, andra LysKOM-system kan fungera på annat sätt).

<h2>Att läsa inlägg och kommentarer</h2>

<p>Så fort du blivit medlem i ett möte kan du börja läsa de inlägg som
finns där. Enklast gör du det genom att trycka <kbd>SPACE</kbd>,
<kbd>RETURN</kbd>, <kbd>j</kbd> eller <kbd>LINEFEED</kbd>. De två
förstnämnda skriver bara ut texten längst ner på skärmen medan
<kbd>j</kbd> och <kbd>LINEFEED</kbd> alltid kommer att skriva texten
högst upp. Ett kommentarsträd läses igenom så att man alltid får läsa
kommentarerna till ett inlägg innan man får läsa nästa text
(läsordningen är alltså enligt principen djupet först, men det går att
välja bort om man tycker om att läsa texterna i kaosordning
istället). Om du inte får något sammanhang i kedjan kan du trycka
<kbd>å k</kbd> (återse det kommenterade) för att se vad inlägget var
en kommentar till och på det sättet få litet klarhet.

<p>I varje inlägg finns ett huvud som ger information om vilket
ordningsnummer inlägget har, när det skrevs, hur långt det är, vem som
skrev det, om det är kommentar till något och i så fall vad, vilket
möte/vilka personer som är mottagare till inlägget och viket inläggets
ärende är. Därefter kommer själva inlägget mellan två raka streck och
sedan eventuellt numren på de texter i vilka det finns kommentarer
till texten och deras författare.

<p>Om du läser några inlägg i en kommentarsträd som du inte är
intresserad av att läsa resten av, kan du trycka h (hoppa över alla
kommentarer). Detta gör att alla inlägg som är kommentarer till det
aktuella inlägget, eller kommentarer till en sådan kommentar etc,
kommer att markeras så att du slipper läsa det. Tyvärr så kommer
eventuella inlägg som skapas senare i samma träd inte att markeras
eftersom de inte finns än.<p>

<p>Vill du inte läsa alla inlägg utan bara ett antal av de senast
skrivna, använder du <kbd>e</kbd> (endast)-kommandot. Då får du en
fråga om hur många inlägg du vill läsa i mötet, räknat från det
absolut senast skrivna och bakåt. Användbart om du bara vill läsa det
som skrivits de senaste dagarna eller inget alls (då skriver du
<kbd>0</kbd>).

<p>Om du istället vill vänta med att läsa inläggen i det mötet kan du
använda <kbd>n m</kbd> (gå till nästa möte) som gör att du tillfälligt
lägger undan de inlägg du har kvar i mötet för att läsas senare. Du
kommer att hamna i det möte du har efter det du stod i i
prioriteringslistan (oftast efter i vilken ordning du blev medlem i
mötena) som det finns olästa inlägg i.

<p>Om du har det inlägg du vill kommentera på andra plats nerifrån i
bufferten, t ex för att du använt <kbd>å k</kbd> för att se vad det
var en kommentar till, kan det verka onödigt att vara tvungen att
skriva <kbd>å-SPC</kbd> först för att få fram rätt inlägg att
kommentera. Det är det också! Därför kan du då istället bara trycka
<kbd>K</kbd> (kommentera föregående inlägg) så kommer du att slippa
mycket onödiga tangenttryckningar.

<p>Ibland upptäcker man medan man skriver att man kommenterar fel inlägg
eller att man helt enkelt inte kan få fram vad man menar. Då kan man
använda <kbd>C-c C-k</kbd> för att avbryta innan man lägger in
inlägget. Ditt inlägg/kommentar kommer att försvinna helt.


<h2>Brev och personliga svar</h2>

<p>Du kan skicka ett brev till en speciell person på KOM också. För att
göra det behöver du inte gå till något speciellt möte utan du kan göra
det varsomhelst ifrån. Skriv bara <kbd>b</kbd> och personens namn.
Sedan kan du skriva brevet som om det vore vilket inlägg som
helst. Brevet hamnar i personens egen brevlåda, ett möte som bara
han/hon har tillgång till. Om personen väljer att kommentera ditt brev
eller skicka ett helt nytt till dig kommer du att få det i din
brevlåda. Inlägg där kan du kommentera som alla andra; avsändaren till
det du vill kommentera kommer då också att få kommentaren - om du inte
anger annat.

<p>Personligt svar använder du om du vill skriva en kommentar till ett
inlägg men inte vill att alla ska se den, utan bara författaren. Tryck
på <kbd>p</kbd> (personligt svar> så kommer din kommentar att hamna i
hans/hennes brevlåda. På samma sätt som för <kbd>k</kbd> finns ett
kommando <kbd>P</kbd> (personligt svar på föregående inlägg).

<h2>Garbning av inlägg</h2>

<p>Om alla inlägg skulle få ligga kvar i databasen hur länge som helst
skulle den snart växa över alla brädder. Därför garbas inlägg bort
efter en viss tid, som bestäms av vilket möte de ligger i.

<h2>Markering av inlägg</h2>

<p>Ibland vill man ha kvar ett inlägg som man tycker är bra skrivet eller
som man tycker är roligt. Eller så vill man kanske bara vänta tills
senare med att kommentera det. Då kan man markera inlägget genom att
trycka <kbd>M</kbd> och inläggsnumret. Trycker du bara
<kbd>RETURN</kbd> efter <kbd>M</kbd> kommer inlägget vars nummer står
inom parentes att markeras. Markeringen har två funktioner: 1)
Inläggen garbas inte bort, ens då garbningstiden gått ut. Detta gör
att då du första gången blir medlem i ett möte kan få upp spridda
inlägg som inte verkar höra någonstans. Dessa är markerade av andra
personer sedan långt tidigare, men alla andra inlägg i träden är
bortgarbade. 2) Du får återse dina markerade inlägg då du läst ut alla
nya inlägg varje gång du är inne på KOMmet. Trycker du
<kbd>RETURN/SPACE/j/LINEFEED</kbd> då din prompt ändras till "Återse
alla markerade -" kommer du att få se de inlägg du markerat i tur och
ordning.  Du kan få se dem även innan du läst ut för den gången genom
att ge kommandot <kbd>å m</kbd>. Du får då en fråga om vilket av dina
markerade inlägg du vill se. Vill du inte ha inlägget markerat längre
använder du <kbd>A</kbd> (avmarkera) och inläggsnumret.


<h2>Att flytta inlägg</h2>

<p>Det är inte sällan som man blir irriterad över att någon skrivit i fel
möte. Upptäcker man att man själv gjort det kan man enkelt flytta det
genom kommandona <kbd>a addera möte</kbd> och <kbd>a subtrahera
möte</kbd>, vilka borde vara självförklarande. Ett annat sätt är att
redan då man skriver inlägget/kommentaren gå upp i huvudet i bufferten
och ändra. Antingen genom att ta bort den rad som anger ett möte man
inte tycker kommentaren passar i och lägga till det möte man tycker
passar istället, då måste man dock känna till mötets eget
nummer. Istället kan man då använda <kbd>C-c a m</kbd> (addera
mottagare) som lägger till ett möte eller en person som mottagare till
den kommentar du skriver.

<h2>Meddelanden</h2>

<p>När du är inne i KOM kan du ibland få upp ett allmännt meddelande på
skärmen, eller ett personligt om det är någon som vill just dig
något. Det är ett meddelande som syns på en gång hos alla mottagare
och därför går mycket snabbare än t ex brev. Du skickar ett meddelande
med <kbd>a sända meddelande</kbd> och sedan kan du trycka
<kbd>RETURN</kbd> om du vill skicka det till alla eller först skriva
namnet på den person som ska ha det. Du behöver inte skriva hela
namnet, KOM är bra på att komplettera! Därefter kan du skriva ditt
meddelande, och så fort du trycker <kbd>RETURN</kbd> skickas det
iväg.


<h2>Lapp på dörren</h2>

<p>Om du ska resa bort eller något sådant och vill säga att du inte
kommer att vara inloggad under ett antal dagar men istället kan nås på
ett telefonnummer (t ex) kan du sätta upp en lapp på dörren. Helt
enkelt genom <kbd>a sätt lapp på dörren</kbd>. Din lapp kommer att
hamna i mötet "Lappar (på) dörrar" och dessutom att visas för alla som
försöker skicka brev och sådant till dig. När du kommer tillbaka kan
du lika enkelt bli av med lappen genom kommandot <kbd>a ta bort
lapp</kbd> på dörren.

<h2>Allmänt uppförande</h2>

<p>En enkel huvudregel på KOM är att man ska vara sig själv, men det
gäller inte helt utan begränsningar. Framför allt hör det till god ton
att man kan hålla en seriös debatt seriös och inte gå in och försöka
skämta bort den eller något sådant. Du bör heller helst inte skriva in
åsikter du inte står för själv (om du inte debatterar andras), och du
bör i vilket fall kunna redogöra för grunden till alla åsikter, hur du
kommit fram till dina slutsatser och så vidare. Att spruta ut allmänna
meddelanden som inte har något särskilt att säga hör inte heller till
god ton.

<h3>Goda råd:</h3>
<ul>
<li>Håll stilen på mötena. När en debatt har drivit iväg från mötets
inriktning, flytta den.

<li>Skriv inte en massa struntinlägg i 'seriösa' möten. Det finns möten
där du kan skriva i stort sett vad som helst.

<li>Använd gärna personliga kommentarer om det du vill säga bara berör en
person. Det finns en hel del 'lågtrafikmöten' där man inte bör föra
allt för långa debatter. (exv Lysators interna forum.)

<li>Följ gärna debatten i ett möte genom att t.ex läsa gamla inlägg, så
slipper du skriva inlägg som inte passar i mötet.
</ul>

<h2>Mer information</h2>

<ul>
  <li> <a href="lyskom-quickref.html">Bettans referenskort för LysKOM-kommandona i emacslispklienten.</a>
  <li> <a href="elisp-client.html">Den fullständiga dokumentationen för emacslispklienten.</a> (körd genom tex2html) (<strong>väldigt föråldrad</strong>)
  <li> <a href="elisp-faq.html">Ofta ställda frågor
om emacslispklienten.</a> (<strong>också väldigt föråldrad</strong>)
</ul>

<hr>
Originaltext: Elisabeth Söderström &lt;bettan@ludd.luth.se&gt;<br>
Modifierad och korrigerad av David Kågedal &lt;davidk@lysator.liu.se&gt;<br>
Modifierad och korrigerad av David Byers &lt;byers@lysator.liu.se&gt;
</body>
</html>
