                   Migrering från 0.44.2 till 0.45
                   ===============================

Vid byte från version 0.44.2 av elispklienten (eller tidigare
versioner) till 0.45 så kan man behöva tänka på några saker:


* Din Emacs bör vara GNU Emacs 19.34 eller nyare, eller XEmacs 19.15
  eller 20.2 eller nyare. LysKOM kanske fungerar med äldre emacsen,
  men det beror i så fall mer på tur än skicklighet.


* LysKOM distribueras numera som ett tar-arkiv, inte som en enda
  elispfil. Det finns även vissa krav på resten av
  emacsinstallationen. Se README-filen i arkivet för mer information.


* LysKOM-prompten formateras på ett nytt sätt. I stället för att sätta
  variablerna kom-prompt-format, lyskom-prompt-text och
  lyskom-executing-default-command-text så är det variablerna
  kom-user-prompt-format och kom-user-prompt-format-executing som
  gäller.

  Defaultvärdena för variablerna ger samma utseende som tidigare
  default. Värdena är:

    kom-user-prompt-format              "%[%c% %m%] - "
    kom-user-prompt-format-executing    "%[%c% %m%]."

  Följande styrkoder är giltiga:

    %c      visar defaultkommando,
    %[ %]   visar '[' och ']' om automatsvar är på,
    %m      visar antal inspelade meddelanden,
    %s      visar serverns alias (tex LysKOM, LuddKOM) om det är känt,
    %S      visar serverns adress,
    %p      visar personnamn, om det finns i cachen,
    %w      visar aktuellt möte, om det finns i cachen,
    %#      visar sessionsnummer,
    %       visar mellanslag när det verkar vettigt.
    %%      visar ett procenttecken.

  LysKOMs administratörer har ytterligare två variabler som anger
  promptformatet när de kör i administratörsmod. De personer som
  påverkas av detta antas vara klipska nog att själva lista ut namnen
  på dessa variabler.


* Variabeln kom-edit-texts-in-window kan anta värdena new-frame och
  other-frame för att editera inlägg i en ny eller i en existerande
  frame annan än den LysKOM-bufferten är i. Denna variabel har fått
  sällskap av ett par andra som styr var andra typer av buffertar
  visas:

    kom-edit-texts-in-window        Inläggsediteringsbuffert
    kom-prioritize-in-window        Mötesprioriteringsbuffert
    kom-customize-in-window         Variabelinställningsbuffert
    kom-list-membership-in-window   Lista möten
    kom-view-commented-in-window    Återse kommenderad text från 
                                    inläggsbufferten. 

  Beteendet hos bufferthanteringen har förändrats lite: nya fönster
  och frames som skapas tas bort när man avslutar respektive mode.


* kom-permissive-completion har bytt defaultvärde från nil till t.
  Detta bör inte orsaka några problem för någon, men man vet aldrig.


* kom-url-viewer-preferences har fått ny default: '(emacs default).
  Den som har det gamla defaultvärdet gör nog gott i att byta till det
  nya defaultvärdet samt sätta browse-url-browser-function till
  browse-url-netscape.


* kom-check-for-new-comments är default t. För att få tillbaks det
  gamla beteendet (dvs ingen kontroll) måste man sätta den till nil.


* kom-show-author-at-end är default t. För att få tillbaks det gamla
  utseendet måste man själv sätta den till nil.
