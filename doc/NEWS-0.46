
		       Nyheter i lyskom.el 0.46
		       ========================

Version 0.46 av elispklienten finns nu tillgänglig på följande URL.

       <URL:ftp://ftp.lysator.liu.se/pub/lyskom/elisp-client/>

Filen heter lyskom-0.46.tar.gz, och en kopia av den text du läser just
nu finns under namnet NEWS-0.46 samt under namnet NEWS-0.46 i
tar-arkivet.

                                David Byers   <byers@lysator.liu.se>
                                David Kågedal <davidk@lysator.liu.se>


* Försämringar

** En hel del bakåtkompatibilitet är borta. Det går antagligen inte
   att köra Elispklienten mot lyskomd 1.7.0 eller äldre. Det borde
   inte vara några allvarliga problem med lyskomd 1.8.0.


* Fitjurs, förbättringar och andra förändringar

** Om man gillar långa streckade linjer kan man få det på de flesta
   håll. Slå på kom-long-lines och sätt kom-text-header-dash-length
   och kom-text-footer-dash-length till så långa streck du vill ha
   före och efter inläggstexten.

** Kommandot Återse lista visar information om vanlig läsning också,
   inte bara återseende. Det är alltså användbart i fler lägen än det
   gamla kommandot var.

** När man ändrar svarsmeddelande så får man editera sitt gamla
   meddelande.

** Prefix till Lista Möten anger hur många olästa som skall finnas för 
   att mötet skall visa. Anger man noll så kommer alla möten att
   visas. 

** Vilkalistan har numera en tidsstämpel.

** Om man trycker C-u före kommandon för att kommentera, skriva privat 
   svar eller skriva fotnot så är defaultvärdet för inlägget man skall 
   kommentera det inlägg som markören står på.

** Man kan lägga till och ta bort fotnoter med kommandona Addera
   fotnot och Subtrahera fotnot.

** När man går ur ett möte blir man först passiv medlem. För att gå ur 
   mötet på riktigt så måste man upprepa utträdet. Detta beteende går
   att styra med variabeln kom-unsubscribe-makes-passive.

** Elispklienten är lite mer Gnus-kompatibel. Om man råkar köra XEmacs 
   och kom-smileys är satt, så kommer gladmän att visas som små
   bilder.

** Stöd för tilläggsinformation på inlägg och möten. Se nedan.

** Lista markeringar ger en lista av alla markerade inlägg.
   Ett numeriskt prefixargument väljer vilken markeringstyp man vill
   lista. 

** Om man skickar brev till ett möte man är medlem i så läggs man inte
   längre till som mottagare.

** Man kan ge prefixargument när man skriver inlägg. C-u i gör att
   elispklienten frågar efter mottagare. Kommandot skiljer sig från
   att skicka brev genom att avsändaren inte läggs till som mottagare.
   Man kan ge numeriskt prefix också. Då blir mottagaren för brevet
   mötet med det nummer man angav, vare sig mötet finns eller inte och
   helt oavsett om man kan skriva inlägg i mötet eller inte.

** Om man försöker radera ett inlägg som är markerat av någon så
   gnäller elispklienten lite, och begär att man bekräftar det.

** Om man raderar ett inlägg som man själv har markerat så avmarkeras
   det samtidigt.

** Elispklienten frågar om man vill lägga till en kommenterad
   författare som mottagare enbart om man har rätt att skicka brev
   till den mottagaren.

** Frågan om alla mottagare till ett inlägg är relevanta ställs enbart
   om det finns mer än en fullvärdig mottagare. Extrakopiemottagare
   och för kännedom räknas inte.

** Man kan markera med markering 0 nu.

** Om servern har ett alias, som LysKOM, LuddKOM, HelKOM eller TokKOM
   så skrivs detta ut i alla närvaromeddelanden. Om servern inte har
   ett alias så används "KOM" där det förr stod "LysKOM".

** Nytt kommando: Vilka (är inloggade) i möte (bundet till lv)
   Som vilka, men visar endast medlemmar i ett visst möte.

** Nytt kommando: Ändra parentes. 

** Man kan citatmarkera text vid editering av ett inlägg med
   comment-region.

** Man kan simulera högerknapptryckning med + för att kunna använda
   menyer med tangentbordet.

** Med lyskomd 2.0 så är klienten bättre på att hålla sin cache
   uppdaterad.

** Långa inlägg kan kortas av när man återser dem.  Se inställningarna
   för "Korta av långa inlägg".

** Vilkalistorna kan även visa när en session kopplades upp, och hur
   länge den har varit inaktiv.  Se inställningen "Visa när personer
   loggade in och när de var aktiva".


* Tilläggsinformation

I den senaste versionen av LysKOM-protokollet finns det möjlighet att
knyta godtycklig information till inlägg och till möten. Den största
ändringen i elispklienten från version 0.45.1 är möjligheten att
utnyttja detta. Det har tillkommit ett antal nya kommandon för detta i
LysKOM-bufferten och i inläggsbufferten.

** Tilläggsinformation i LysKOM-bufferten

*** Efter tilläggsinformation visas en liten knapp "[*]". Om man
    klickar på den så visas full information om tillägget.

*** Om man håller nere högerknappen över en sådan knapp så går det även
    att radera tillägget.

*** Om ett inlägg är märkt med typinformation så används den
    informationen för att formattera inlägget. 

*** Om författaren till ett inlägg har begärt att ingen skall
    kommentera inlägget så ber elispklienten om bekräftelse innan man
    kommenterar.

*** Om författaren till ett inlägg har begärt personliga svar och man
    försöker kommentera inlägget så frågar klienten om man vill skriva
    personligt svar istället.

*** Om författaren till ett inlägg har begärt att alla som läser det
    skall bekräfta läsning så frågar elispklienten om man vill
    bekräfta varje gång inlägget visas (tills man har bekräftat det
    förstås.)


** Tilläggsinformation i inläggsbufferten

*** Det går att skapa korsreferenser till andra inlägg eller möten
    genom att trycka på C-c C-a C-x. Korsreferenser är bra när man
    vill hänvisa till ett annat inlägg eller till ett möte. De visas
    samlat, och eftersom klienterna vet vad de är så kan de lätt visa
    det som hänvisas till.

*** Genom att trycka på C-c C-x C-b så kan man begära att alla som
    läser inlägget bekräftar detta. Elispklienten frågar om man vill
    bekräfta läsning när ett sådant inlägg visas.

*** Om man inte vill att andra skall kommentera ens inlägg så kan man
    trycka på C-c C-x C-n för att begära detta. Detta är rådgivande,
    inte tvingande. Det går fortfarande att kommentera inlägget. I
    elispklienten måste man bekräfta att man vill kommentera ett
    inlägg med denna markering.

*** Om man enbart vill ha personliga svar till ett inlägg så kan man
    begära detta genom att trycka på C-c C-x C-p. Det går fortfarande
    att skriva vanliga kommentarer, men klienter som känner till den
    här markeringen bör göra det lite svårare.

*** Genom att manipulera menyn som visas när man håller ned höger
    musknapp ovanför den lilla haken i vänstermarginalen framför
    tilläggsinformationen så kan man växla vissa parametrar. Hemlig
    innebär att tillägget inte visas för någon annan, anonym att vem
    som lade till tillägget inte visas för någon annan (informationen
    lagras dock i servern) och ärvd innebär att tillägget kopieras
    till kommentarer som skrivs till inlägget.

    Notera att servern helt godtyckligt kan ta bort eller lägga till
    flaggor, utan någon som helst varning, och gör ofta detta. Lite
    inte på att du blir anonym bara för att du begär det...


Bugfixar

** Om man skriver in ett namn som matchar mer än ett i databasen, och
   matchar det ena exakt utan parentes så kommer det att accepteras
   som unikt. Förr var man tvungen att skriva in parentesen också.

** Det går att ladda elispklienten mer än en gång i samma Emacs utan
   att allting går sönder.

** Man kan välja språk genom att sätta kom-default-language till det
   språk man vill ha.

** De extremt långa inloggningstiderna som en del personer upplevde
   (dvs tiden det tog att få första prompten) är förhoppningsvis
   borta. 

** Om man inte har w3 installerat så försöker klienten inte längre
   anropa w3 för att formattera HTML.

** Vi använder lite färre gamla anrop som vi inte borde använda. 
