
                       Nyheter i lyskom.el 0.44
                       ========================

Version 0.44 av elispklienten finns nu tillgänglig på följande URL.

       <URL:ftp://ftp.lysator.liu.se/pub/lyskom/elisp-client/>

Filen heter lyskom-0.44.el.gz, och en kopia av den text du läser just
nu finns under namnet NEWS-0.44.

Det viktiga med denna release är att klienten återigen går att köra
under GNU Emacs 19.28.


* Fitjurs och förbättringar

** Man kan ge ett numerisk prefix till lyskom. Detta värde används som
   läsnivå när man har loggat in. Om man t.ex. trycker "C-u 20 M-x
   lyskom" så kommer man inte att se möten med prioritet lägre än 20.

** Man kan använda update-file-autoloads på lyskom.el. Tror jag.

** När klienten frågar efter namn kan man alltid ange sessionsnummer
   genom att skriva "s <nuffra>". Klienten tar det som att man anger
   namnet på den person som för tillfället är inloggad i sessionen.

** Flaggan kom-permissive-completion finns efter personlig begäran.
   Genom att sätta den så begränsar inte elispklienten personnamn man
   matar in till de som är inloggade när den läser sessionsnummer
   eller namn för till exempel personliga meddelanden eller liknande. 

** Klienten scrollar bufferten till mottagarlistan när den frågar om
   alla mottagare är relevanta.

** Långsamma kommandon fungerar nu även i den engelska versionen.

** Hooken lyskom-view-text-hook anropas innan en text visas. Vid
   anropet är variabeln text bundet till den text-mass som motsvarar
   inlägget och text-stat är bundet till inläggets text-stat. 

** Textnumret för texter som inte gick att läsa skrivs ut. Detta gör
   det t.ex. lättare att avmarkera dem.


* Bugfixar

** Man kan nu gömma bufferten när man väntar på en fördröjd utskrift.

** Elispklienten går att köra och kompilera under Emacs 19.28 och
   kanske vissa tidigare versioner.

** Tab-completion av vissa namn fungerade mycket dåligt. Det har
   blivit bättre nu.

** Det går att göra kommentarer till flera texter samtidigt igen.

** Återse alla av en viss person fungerar bättre.

** Det borde gå att ha LysKOM-bufferten skrivskyddad igen.


* Välkända buggar som inte behöver rapporteras igen (och igen (och igen))

** Om man gör "Endast" kan klienten bete sig konstigt en kort stund,
   och ibland får man inte läsa så många texter som man ville. Denna
   bug har hängt med så länge som kommandot har funnits, men kommer 
   antagligen att fixas till viss del (så man får läsa rätt antal
   texter) så fort som jag har tid över. Don't hold your breath, med
   andra ord.

** Elispklienten fungerar inte under XEmacs eller Emacs 18. Frivilliga
   att anpassa klienten får gärna anmäla sitt intresse till
   davidk@lysator.liu.se eller byers@lysator.liu.se eller skicka brev
   till Elispklientutvecklarnas interna möte i LysKOM på
   kom.lysator.liu.se

** Se även förra utgåvan av denna fil.
